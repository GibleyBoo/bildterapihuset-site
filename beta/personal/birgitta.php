<div class="therapist-info">
    <p>Åren 1971-2010 har jag varit verksam som socialarbetare inom fyra olika områden; kriminalvård, kommunal vuxenutbildning, öppenvård för kvinnor i aktivt missbruk samt på behandlingshem för män och kvinnor med missbruk och psykisk ohälsa. I mitt yrke har jag mött människor i utsatta livssituationer där fokus har legat på stödsamtal, psykosocial rådgivning och krisbearbetning. Jag kompletterade min socionomutbildning med magisterexamen i socialt behandlingsarbete i slutet av nittitalet samt med specialistutbildning i bildterapi vid Umeå Universitet 2001. Jag har sedan dess arbetat med bildterapi individuellt och i grupp kombinerat med psykosocialt behandlingsarbete.</p>
    <p>Bildterapiföreningen i Norrland (BiN) var jag med och startade 1982, liksom Sveriges Riksförbund för Bildterapeuter (SRBt) 2006. Jag har gestaltterapeututbildning samt grundläggande utbildning i psykoterapi. En artikel jag skrivit om bildarbete i kognitiv psykoterapi finns att läsa på <a href="http://www.sfkbt.se/files/file.php?id=143">http://www.sfkbt.se/files/file.php?id=143</a></p>
    <p>Jag är också utbildad yoga- och meditationslärare inom traditionen Satyananda Yoga. Bildterapi leder ofta in till existentiella frågor om mening och livsriktning. De bilder som skapas utgör underlag för reflektion omkring självbild och relationer, om tro och grundläggande värderingar. Därför kombinerar jag ofta meditation och bildskapande.</p>
    <p>Jag erbjuder:
            Individuell bildterapi
            Bildterapi i grupp
            Handledning i bildterapi
            Fortbildningskurser för bildterapeuter</p>
